# Opgave 17: Oprette remote repository

I denne opgave skal du oprette et remote repository på GitHub

For at kunne lave opgaven skal du på forhånd have [installeret og sat git op på din computer](https://github.com/AspIT-Hanne/github#for-at-komme-igang) og [oprettet et lokalt repository](https://github.com/AspIT-Hanne/github/tree/master/Modul1-Oprette%20lokalt%20repository)


## Opgaven

Brug GitHub til at oprette et nyt tomt repository kaldet hello-git. Herefter skal du bruge de kommandoer, som GitHub selv giver dig umiddelbart efter oprettelsen, til at forbinde dit lokale repository med det nye remote repository. 

Når du har forbundet dit lokale repository til dit remote repository, skal du gå ind på github.com i dit hello-git remote repository. Her skal du finde din README.md fil og ændre den. Skriv "Hello World!" i din README.md fil og commit den, mens du er online på github.com.

Efterfølgende skal du hente den nye committede fil ned i dit lokale repository.

Når du har løst opgaven skal du tage et screenshot af de kommandoer du har skrevet i din terminal og sende det til din lærer.

Hints:
* `git remote add` - tilføjer et remote repository med et navn. Konventionen er at navnet er origin.
* `git push` "skubber" dine lokale ændringer op til dit remote repository.
* `git pull` "trækker" ændringer ned fra dit remote repository til dit lokale repository.

## Ekstraopgave

Opret et nyt remote repository til dine V-relaterede filer, som du oprettede et lokalt repository til i foregående ekstraopgave. Hvis du har flere lokale repositorys, fordi dine V-relaterede filer ligger i flere mapper, skal du oprette de tilsvarende remote repositorys.
Forbind dit/dine lokale repository(s) til det/de remote repository(s).
Push dine data til det/de remote repository(s).
