# Oprette remote repository

I denne opgave skal du oprette et remote repository på GitHub

For at kunne lave opgaven skal du på forhånd have [installeret og sat git op på din computer](https://github.com/AspIT-Hanne/github#for-at-komme-igang) og [oprettet et lokalt repository](https://github.com/AspIT-Hanne/github/tree/master/Modul1-Oprette%20lokalt%20repository)


## Opgaven

Brug GitHub til at oprette et nyt tomt repository kaldet V1. Herefter skal du bruge de kommandoer, som GitHub selv giver dig umiddelbart efter oprettelsen, til at forbinde dit lokale repository med det nye remote repository. 

Når du har forbundet dit lokale repository til dit remote repository, skal du pushe dine filer fra dit lokale V1-repository op i dit remote repository.

Herefter skal du gå ind på github.com i dit remote repository V1. Her skal du oprette en README.md fil i roden af dit repository. Skriv "Hello World!" i din README.md fil og commit den, mens du er online på github.com.

Efterfølgende skal du hente den nye committede fil ned i dit lokale repository.

Hints:
* `git remote add` - tilføjer et remote repository med et navn. Konventionen er at navnet er origin.
* `git push` "skubber" dine lokale ændringer op til dit remote repository.
* `git pull` "trækker" ændringer ned fra dit remote repository til dit lokale repository.

## Videre herfra

Du skal nu læse om [Markdown language](https://github.com/AspIT-Hanne/github/blob/master/Modul2-Ops%C3%A6tte%20remote%20repository/Markdownlanguage.md) og se, hvordan du kan lave nogle gode markdown filer, som fortæller, hvad der ligger i dine repositories og mapper.
